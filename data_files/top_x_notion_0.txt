Streść poniższy artykuł, tak, żeby dobrze się tego słuchało na TikTok.
Chcę, żebyś wybrał najciekawsze wątki z całego materiału i podsumował je w angażujący sposób do 5 zdań maksymalnie.
Unikaj zbędnych przymiotników.
Przedstaw poniższe informacje w rzetelny, obiektywny i angażujący widza TikToka sposób. 

Do Polski wpłynęło 5 mld euro z programu RePowerEU, części KPO
Do Polski właśnie wpłynęło 5 mld euro z programu RePowerEU będącego częścią KPO, to środki na tanią zieloną energię - napisała na platformie X (dawny Twitter) minister funduszy i polityki regionalnej Katarzyna Pełczyńska-Nałęcz.
"Z radością informuję, że do Polski właśnie wpłynęło 5 mld euro z programu RePowerEU będącego częścią KPO. To pieniądze na tanią zieloną energię dla polskich obywateli" - napisała Pełczyńska-Nałęcz.
W połowie grudnia br. minister funduszy i polityki regionalnej Katarzyna Pełczyńska-Nałęcz zapowiadała, że jeszcze w tym miesiącu wpłynie zaliczka z planu RePowerEU w wysokości ponad 5 mld euro, która była negocjowana przez urzędników i polityków PiS. Środki te zostaną przeznaczone na transformację energetyczną.
"Pierwszy europejski przelew już na koncie Państwa Polskiego! Ponad 20 miliardów PLN! Załatwione, tak jak obiecałem" - napisał na platformie X szef rządu Donald Tusk.


To była największa kradzież w historii kryptowalut. Ofiary ataku odzyskują środki
Wygląda na to, że po prawie dekadzie od upadku giełda kryptowalut Mt.Gox zaczęła spłacać klientów, którzy stracili na niej 850 000 bitcoinów. W przeliczeniu po dzisiejszym kursie ich wartość sięgałaby 36 mld dolarów.
Niektórzy użytkownicy platformy X (dawny Twitter) oraz forum Reddita r / mtgoxinsolvency zgłosili otrzymanie zwrotu środków z giełdy Mt.Gox. Jak na razie mowa wyłącznie o wierzycielach, którzy jako formę spłaty wybrali japońskie jeny. W sieci można znaleźć mające świadczyć o tym dowody w postaci zrzutów ekranu z potwierdzeniami płatności i mailami od giełdy. 
Pierwsza relacja na temat otrzymania wypłaty z Mt.Gox pojawiła się na platformie X 21 grudnia. Jej źródło to konto @visvirial, którego właściciel podaje się za członka Japońskiego Stowarzyszenia Użytkowników Kryptowalut. Na jego konto w banku miała trafić pierwsza transza obiecanych środków. Informację potwierdził inny użytkownik X, podający się za Japończyka mieszkającego w Niemczech. Również on miał otrzymać cześć pieniędzy na swoje konto w japońskim banku.
W sieci pojawiły się też doniesienia o osobach, które otrzymały (prawdopodobnie przez pomyłkę) podwójne wypłaty. Na platformie X poinformowało o tym popularne wśród kryptowalutowej społeczności konto Kamikaz Fiat. O otrzymaniu zdublowanego zwrotu pisało również kilku użytkowników Reddita.


Bajeczne zarobki w Telewizyjnej Agencji Informacyjnej. Joński ujawnił dane
Poseł Koalicji Obywatelskiej Dariusz Joński w ramach kontroli poselskiej zwrócił się do TVP z pytaniem o zarobki dyrektorów Telewizyjnej Agencji Informacyjnej w 2023 roku. Szefowie TAI zarobili wtedy od kilkuset tysięcy do niemal 1,5 mln złotych - wynika z pisma likwidatora TVP opublikowanego w czwartek przez Jońskiego na platformie X.
W ubiegłym tygodniu Ministerstwo Kultury i Dziedzictwo Narodowego poinformowało, że minister Bartłomiej Sienkiewicz odwołał dotychczasowych prezesów Zarządów Telewizji Polskiej S.A., Polskiego Radia S.A. i Polskiej Agencji Prasowej S.A. i Rady Nadzorcze. Powołano nowych prezesów i nowe rady nadzorcze spółek. W środę szef MKiDN podjął decyzję o postawieniu TVP, Polskiego Radia i PAP w stan likwidacji. Stan likwidacji może być cofnięty w dowolnym momencie przez właściciela – podano w komunikacie MKiDN.
Poseł Koalicji Obywatelskiej Dariusz Joński w ramach interwencji poselskiej zwrócił się 26 grudnia z wnioskiem do TVP o udostępnienie informacji publicznej o zarobkach dyrektorów TAI za 2023 r.
Z informacji przekazanej w czwartek wynika, że Michał Adamczyk, dyrektor TAI, od 25 kwietnia do 31 grudnia w ramach umowy zarobił ponad 372 tys. zł oraz 1,127 mln zł w ramach prowadzonej działalności gospodarczej - łącznie niemal 1,5 mln zł.


Rosja w kajdanach ropy. Chiny i Indie odpowiadają za prawie cały eksport surowca
Ponowna rosyjska inwazja na Ukrainę w lutym 2023 roku poskutkowała dominem sankcji. Zachód odciął się (przynajmniej oficjalnie) od ropy z Rosji, na czym skorzystały Chiny i Indie. Kreml stał się zakładnikiem eksportu "czarnego złota" na Wschód.
Zachód uznał, że jednym ze sposobów, by osłabić Rosję Władimira Putina, będzie embargo na rosyjską ropę, a także pułapy cenowe nałożone przez grupę największych gospodarek świata zachodniego (G7). Problem w tym, że sankcje są dziurawe - około dwie trzecie rosyjskiej ropy i produktów naftowych jest transportowane statkami ubezpieczonymi lub będącymi własnością krajów, które zobowiązały się przestrzegać pułapów cenowych określonych przez G7.
Nie brakuje także doniesień o tym, że rosyjska ropa trafia na zachodnie rynki, chociażby przez Indie. Przypomnijmy, ze tylko w 2022 roku indyjski import ropy z Rosji wzrósł przynajmniej dziesięciokrotnie, dzięki czemu Indie zaoszczędziły około 5 miliardów dolarów. Eksport ropy z Rosji znalazł się więc w szponach Delhi i Pekinu.
Do bieżącej sytuacji, jeśli chodzi o eksport ropy, odniósł się rosyjski wicepremier Aleksander Nowak. "Głównymi partnerami w obecnej sytuacji są Chiny, których udział wzrósł do około 45-50 proc., i oczywiście Indie. Wcześniej praktycznie nie było dostaw do Indii, w ciągu dwóch lat łączny udział dostaw do Indii wyniósł około 40 proc." - powiedział Nowak w rozmowie z Russia 24, cytowany przez Interfax.


Nowy projekt ustawy okołobudżetowej na 2024 rok. 3 mld zł na onkologię i psychologię dziecięcą
Przekazanie NFZ papierów skarbowych o wartości do 3 mld zł z przeznaczeniem na onkologię i psychologię dziecięcą, przewiduje opublikowany w czwartek na stronie RCL rządowy projekt ustawy okołobudżetowej na rok 2024. Nie ma w nim zapisów o 3 mld zł na media publiczne.
W czwartek na stronie Rządowego Centrum Legislacji opublikowano projekt ustawy o szczególnych rozwiązaniach służących realizacji ustawy budżetowej na rok 2024. Jego przygotowanie zapowiedział w środę premier Donald Tusk. Wskazał, że w projekcie będzie zapis o 3 mld zł w obligacjach, przeznaczonych dla NFZ na onkologię dziecięcą, psychiatrię dziecięcą oraz na choroby rzadkie genetyczne.
Projekt ten ma zastąpić ustawę okołobudżetową na rok 2024, która została uchwalona w grudniu przez Sejm i którą zawetował prezydent Andrzej Duda z uwagi na zaplanowane w niej przekazanie mediom publicznym papierów skarbowych o wartości 3 mld zł. Prezydent w środę wniósł własny projekt ustawy okołobudżetowej na rok 2024, w którym usunięte zostały zapisy o obligacjach dla publicznego radia i telewizji.
W przygotowanym przez MF i zamieszczonym w czwartek na stronie RCL projekcie powtórzono większość zapisów ustawy okołobudżetowej na rok 2024, zawetowanej przez prezydenta. Zrezygnowano z przepisów, które mówiły, że minister finansów może przeznaczyć obligacje o wartości 3 mld zł na media publiczne. W projekcie znalazł się natomiast zapis o przekazaniu Narodowemu Funduszowi Zdrowia skarbowych papierów wartościowych o wartości do 3 mld zł z przeznaczeniem na psychiatrię dziecięcą oraz onkologię dziecięcą oraz na diagnostykę onkologiczną lub leczenie onkologiczne pozostałych pacjentów.


Koniec okupacji siedziby PAP przez posłów PiS. "Zmieniamy sposób działania"
Zmieniamy sposób działania. Na tę chwilę nie będziemy prowadzić dyżurów w ramach interwencji poselskich w PAP, choć nie wykluczamy ich w przyszłości – przekazał rzecznik PiS Rafał Bochenek.
Bochenek w przesłanym PAP stanowisku poinformował, że z uwagi na sytuację formalno-prawną Prawo i Sprawiedliwość zmienia sposób działania i na tę chwilę nie będzie prowadzić dyżurów w ramach interwencji poselskich w PAP. Nie wykluczył jednak prowadzenia takich dyżurów w przyszłości.
"Z uwagi na nielegalne działania pułkownika Sienkiewicza i nieustające próby instalowania partyjnych nominatów w mediach publicznych, bez najmniejszych podstaw prawnych, wbrew ustawom i konstytucji oraz orzeczeniom trybunału, w najbliższym czasie będziemy kierowali stosowne wnioski do prokuratury. Działania Sienkiewicza oraz wyznaczonego nominata do PAP-u będą w przyszłości rodziły daleko idące konsekwencje prawne. Nie pozwolimy im upartyjnić mediów publicznych i ograniczyć prawa obywateli do informacji" – napisał Bochenek.
"Akcja wyrzucania z mediów niezależnych dziennikarzy ma służyć temu, aby Polacy nie dowiedzieli się o podnoszonych podatkach, aferach czy łamanych wyborczych obietnicach tuskowej Koalicji Oszustów" – dodał.


Największa inwestycja w historii Izraela. Intel wyda tam 25 mld dolarów
To już potwierdzone. Intel zbuduje na południu Izraela fabrykę chipów wartą 25 mld dolarów. Obecnie amerykański gigant zatrudnia w Izraelu prawie 12 tys. osób, inwestując w produkcję już ponad 50 mln dolarów. 
Intel planuje rozbudowę istniejącej fabryki chipów w Kiryat Gat, zaledwie 40 km na północny wschód od Gazy. Zdecydował się na taki krok pomimo trwającej wojny między Izraelem a Hamasem - podaje agencja Reuters. Trwają już prace przygotowawcze. Nowy zakład ma zostać otwarty w 2029 roku i działać do 2035 roku. Tym samym Intel usilnie stara się umocnić swoją pozycję na rynku chipów i zwiększyć odporność łańcuchów dostaw w związku z rosnącymi napięciami geopolitycznymi. 
"Intel zdecydował się zatwierdzić bezprecedensową inwestycję o wartości 25 mld dolarów i otworzyć swoją nową fabrykę właśnie tutaj w Izraelu" - podał minister finansów Bezalel Smotrich na X (dawniej Twitter). "Znacząco przyczyni się ona do wzrostu gospodarczego naszego kraju" - dodaje. Rząd zapewni dotację w wysokości 3,2 mld dolarów rozłożoną na kilka lat. Z kolei Intel zobowiązał się kupić w ciągu następnej dekady towary i usługi o wartości 16,6 mld dolarów od izraelskich dostawców.
Premier Binjamin Netanjahu już w czerwcu ogłosił powstanie nowej fabryki, opisując ją jako "największą inwestycję zagranicznej firmy w Izraelu". Jednak wówczas Intel nie potwierdził tej informacji, ograniczając się jedynie do stwierdzenia, że działalność koncernu w Izraelu jest kluczowa dla sukcesu firmy, a plany rozwoju uzależnił od popytu. 


Rekordowe nakłady na ochronę zdrowia. Leszczyna: W 2024 r. wyniosą ponad 195 mld zł
Publiczne nakłady na ochronę zdrowia w 2024 r. wyniosą ponad 195 mld zł i są o prawie 30 mld zł wyższe niż nakłady zaplanowane w roku ubiegłym, czyli w 2023 – powiedziała podczas sejmowej Komisji Zdrowia szefowa resortu zdrowia Izabela Leszczyna.
W czwartek sejmowa Komisja Zdrowia rozpatruje i opiniuje dla Komisji Finansów Publicznych rządowy projekt ustawy budżetowej na rok 2024 w zakresie ochrony zdrowia.
"Publiczne nakłady na ochronę zdrowia w roku 2024 wyniosą ponad 195 mld zł i są o prawie 30 mld zł wyższe niż nakłady zaplanowane w roku ubiegłym, czyli w roku 2023. Te nakłady są o 4,2 mld wyższe od minimalnego poziomu nakładów, jaki wynika z ustawy o świadczeniach" – przekazała minister zdrowia Izabela Leszczyna.
Jak wyjaśniła, "wartość nakładów na ochronę zdrowia w 2024 r. uwzględnia zmiany wprowadzone w ustawie budżetowej między wrześniem, czyli złożeniem budżetu przez poprzedni rząd, a tą ustawą budżetową grudniową".

